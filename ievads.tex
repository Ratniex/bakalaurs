Par godīgu apmaiņu sauc tādu, kura beidzas vienā no diviem veidiem. Vai nu visas iesaistītās puses ir dabūjušas to ko vēlas, vai arī neviens nav dabūjis neko vērtīgu.

Pieņemsim, ka Alise un Bobs abi vēlas parakstīt elektronisku dokumentu, bet katrs no viņiem otram neuzticās, tāpēc Alise nesūtīs Bobam savu parakstu pirms Bobs neatsūtīs viņai savējo un otrādi. 
Tādējādi viņi nekad neapmainīsies ar parakstiem, turklāt ir pierādīts, ka bez trešās puses iejaukšanās nav iespējams sasniegt stingri godīgu apmaiņu.\cite{pagnia99}
Ir piedāvāti dažādi problēmas risinājumi ar dažādām trešajām pusēm, bet ņemot vērā nesenos sasniegumus kriptovalūtu jomā ir nepieciešams izpētīt risinājumus, kas trešās puses lomā novieto ķēdi. 

Par ķēdi uzskatīsim anonīmi replicētu datu bāzi, kurā jebkuram ir tiesības veikt anonīmus ierakstus. Lai ķēde būtu pasargāta pret sabotāžu un surogātziņojumiem, izmaiņas tiek veiktas pēc iepriekš uzstādītiem noteikumiem.
Tipiski ķēde tiek izmantota, lai veiktu finansu operācijas un surogātziņojumu problēma tiek risināta ar komisijas iekasēšanu kriptovalūtā. Kas skaitās sabotāža tiek atstāts brīvai interpretācijai, bet normālā gadījumā ķēdes lietotāja bilance nedrīkstētu samazināties bez viņa paraksta. Papildus iepriekš minētajam pieņemsim, ka ķēde uztur vienotu vēsturi ar veiktajām operācijām un tā ir brīvi pieejama jebkuram.

Pirmā ķēdes implementācija \textbf{Bitcoin} tika radīta kā konceptuāls pierādījums tam, ka var eksistēt digitāla valūta, kura ir decentralizēta un anonīma. 
Vēlākas implementācijas stipri paplašināja ķēdes funkcionalitāti un atrisināja daudzas tehniskas \textbf{Bitcoin} problēmas, piemēram, pieaugošo vēstures izmēru un nespēju augt līdzi pieaugošam transakciju skaitam.\cite{barber12}
Viena no šādām implementācijām ir \textbf{Ethereum}, kura pieļauj jebkādu skaitļošanas operāciju veikšanu decentralizētā vidē, ne tikai valūtas pārskaitījumus.\cite{etherum}
Rezultātā iespējams konstruēt līgumus (\textit{smart contracts}), kuriem nepieciešama savstarpēji uzticama skaitļošanas mašīna.
Iepriekšējais apgalvojums ir viegli pārprotams, jo ar vārdiem `uzticama skaitļošanas mašīna' ir domāta skaitļošanas operāciju veikšana autonomā vidē ar pārbaudāmu korektumu, nevis tāda, kas paturēs ievaddatus un skaitļošanas starprezultātus slepenībā.
Tādējādi ķēde nerisina vairāku dalībnieku skaitļošanas (multi party computation) problēmu.
Galvenokārt, ķēde piedāvā alternatīvas esošiem biznesa procesiem, un tās aplūkošanai ir praktiska nozīme.

Pirmajā nodaļā tiks vienkāršotā veidā izklāstīta publisko atslēgu kriptogrāfija. Tiks aplūkota vispārīga teorija par godīgas apmaiņas problēmu un to kā ķēde sašaurina vispārīgo problēmu. Tālāk tiks paskaidroti ķēdes darbības principi, kāpēc praksē to var uzskatīt par pilnībā uzticamu un kādas ir šīs tehnoloģijs problēmas. Terminoloģija ir nopietna problēma šajā lauciņā, jo biznesa pasaulē ar vārdu blokķēde saprot decentralizētu sistēmu ar fantastiskām īpašībām, bet literatūrā, kas tiek uzskatīta par blokķēžu pirmssākumiem\cite{nakamoto08} termins `blokķēde' tiek lietots ar citu nozīmi. Tā ir datu struktūra, kas līdzīga saistītajam sarakstam. Darbā ar vārdu ķēde tiek domāta blokķēde biznesa nozīmē, bet blokķēde nozīmēs datu struktūru.

Otrajā nodaļā tiks aplūkoti divi uzdevumi:
\begin{itemize}
    \item 
        Pirmajā uzdevumā tiks aprakstīta atomāras, konsistentas, izolētas, noturīgas starpķēžu transakcijas (ACID cross chain transaction) veikšanas iespējamība.\cite{back14,nolan13} Datu bāzu kontekstā ir normāli, ja viens pieprasījums ar vairākām operācijām neiesprūst izpildes vidū, tomēr realizēt to uz ķēdes ir sarežģītāk, jo ķēdes lietotājiem ir jāsadarbojas, lai veiktu vairākas operācijas. Vienas ķēdes ietvaros ir iespējams realizēt vēlamo funkcionalitāti, bet uz divām dažādām ķēdēm ir nepieciešams, lai pēc pirmās operācijas veikšanas pārējās būtu veicamas bez citu lietotāju sadarbības.
    \item
        Otrajā uzdevumā tiks aplūkots praktisks pielietojums, kurā anonīmi hakeri (uzbrucējs) ielaužas uzņēmumu un valdības iestāžu (upuris) informācijas sistēmās un nošifrē visu cieto disku zem uzbrucējam zināmas atslēgas.
        Vēlāk uzbrucējs pieprasa no upura izpirkuma maksu kādā no kriptovalūtām apmaiņā pret atšifrēšanas atslēgu. Programmu, kas veic šifrēšanu, sauc par izspiedējvīrusu.
Upurim šāda apmaiņa nav godīga, jo pēc naudas pārskaitījuma uzbrucējs var arī neatgriest upurim atšifrēšanas atslēgu. % citation needed
\end{itemize}

