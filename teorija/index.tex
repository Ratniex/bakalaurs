Vispirms tiks uzskaitītas vispārzināmas kriptogrāfijas definīcijas. Tām netiks doti izsmeļoši skaidrojumi, jo tiek pieņemts, ka lasītājs ar tām ir pazīstams. Padziļināti aplūkosim godīgas apmaiņas problēmu un tās praktisko nozīmi. Aprakstīsim fundamentālos kritērijus, kuri izpildās jebkurai digitālai valūtai. Beigās tiks aplūkotas galvenās idejas uz kurām balstās ķēde. Tiks salīdzināta vārda `blokķēde' izcelsme un tā sākotnējā nozīme ar tās lietojumu plašākā sabiedrībā. Visbeidzot tiks uzdota ķēdes definīcija šī darba kontekstā.
